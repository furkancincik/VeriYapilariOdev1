VERİ YAPILARI ÖDEV - 1


Bir marketin kasa işlemleri ve müşterileri için çalışması beklenen sistem geliştirilecektir.
Bu sistemde kasa çalışanı için barkodlarıyla ürün ekleme,
silme ve güncelleme işlemleri yapılabilecek bir altyapı bekleniyor.
Ayrıca müşteriler için sepeti doldurma ve kasa önünde oluşan sırayı oluşturma görevleri bulunmaktadır.
Sistemden beklenen bu 3 ana görevin detaylı açıklamaları aşağıda maddeler halinde aktarılmaktadır.


Kasa İşlemleri:
-	Market çalışanından ürünleri barkod numarasına ve ürün tipine göre
    bir listede tutması, ihtiyaç halinde bu listeye yeni ürün ekleme
    veya silme işlemlerini yapması beklenmektedir.

-	Ürünlerin bulunduğu listede ürün kategorisi ayrı bir yer tutmamalı,
    aşağıdaki örnekte bulunduğu gibi sadece barkod numaraları bulunmalı
    ve aynı kategorideki ürünler alt alta olmalıdır.


Barkod No	Ürün Adı
1	        Ekmek
2	        Su
3	        Pirinç
4	        Domates
5	        Sabun
6	        Şampuan
7	        Çamaşır Suyu
8	        Pil
9	        Ampul
10	        Usb

-	Yukarıdaki örnekte 3 kategoriden oluşan bir ürün listesi bulunmaktadır.
    Sarı bölgenin yiyecek, mavi bölgenin temizlik ve yeşil bölgenin ev araçları kategorisi olduğu görülmüştür.
    Bu kategorilerden herhangi birine yeni ürün ekleneceğinde kategorideki
    son üründen sonraki sıraya ekleme yapılmalıdır.
    Örnek olarak temizlik kategorisine ‘Yüzey Temizleyici’ ürünü ekleneceğinde aşağıdaki şekilde
    bir liste oluşturulmalıdır.


Barkod No	Ürün Adı
1	        Ekmek
2	        Su
3	        Pirinç
4	        Domates
5	        Sabun
6	        Şampuan
7	        Çamaşır Suyu
8	        Yüzey Temizleyici
9	        Pil
10	        Ampul
11	        Usb

-	Silme ve güncelleme işlemlerinde de yukarıdaki örnekte olduğu gibi
    kategorilerin birlikteliğinibozmamaya özen gösterilmelidir.
-	Ödevi hazırlarken örnekteki listeyi bağlı liste veya dizi tipinde liste ile
    ayrı ayrı tasarlayarak problem tipine göre avantajlarını ve dezavantajlarını belirtiniz.


Müşteri İşlemleri:
-	Müşteriler için bir sepet uygulaması beklenmektedir.
    Müşterinin sepete ekleyeceği ürünler için yığın veri yapısı mantığına göre sepete son giren
    ürünün ilk çıkacak şekilde tasarlanması gerekmektedir.
    Ayrıca müşteriler sepetlerinden ürünü geri bırakmak istediğinde
    yığından bu ürünün silinmesi beklenmektedir.
-	Müşterilerin kasa önünde bir sıra halinde olması beklenir.
    Bu sırayı kontrol etmek için kasa önündeki sırayı temsilen kuyruk veri yapısına göre
    bir sistem geliştirilmelidir. Kuyruğa ilk giren müşteri, kasa hizmetini alır ve kuyruktan çıkar.
    Bu yapıda kuyruğa yeni müşterilerin eklenebildiği ve mevcut müşterilerin
    silinebildiği bir yapı beklenmektedir.


